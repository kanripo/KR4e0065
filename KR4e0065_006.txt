# -*- mode: mandoku-view; -*-
#+TITLE: 梁園寓稿
#+DATE: 2015-08-25 00:18:07.714277
#+PROPERTY: ID KR4e0065
#+PROPERTY: BASEEDITION WYG    
#+PROPERTY: JUAN 卷六
<pb:KR4e0065_WYG_006-1a>¶
欽定四庫全書¶
　梁園寓稿巻六¶
　　　　　　　　　　　　　明　王翰　撰¶
　七律¶
　　聞呼鷹¶
九月清霜殺草萊誰人出獵傍山隈一聲髙向林邉起¶
大翮飜從雲外來秪為戀恩飛不去豈因求食唤將回¶
當年亦有荆州牧曽築秋風百尺臺¶
<pb:KR4e0065_WYG_006-1b>¶
　　和成紀善許州懷古¶
漢季英雄總不如開屯遷許造邦初水生江口愁難渡¶
火烈磯頭怨未除月照禪臺文甓斷風穿獻廟玉床虚¶
寒烟衰草繁昌道欲讀殘碑幾字餘¶
　　三省軒¶
一片靈臺玉琢成時時㸃檢要惺惺通開舊壁方窺月¶
澄净汙池始見星幾樹好梅連屋白滿庭芳草入簾青¶
功夫到此規模大不為區區老一經¶
<pb:KR4e0065_WYG_006-2a>¶
　　送成紀善省親闗中¶
端門賜告得馳歸雪霽沙堤净不泥寒度鴈聲天逺近¶
早行林影月髙低河源出塞金繩直嶽色連雲翠葢齊¶
戱綵髙堂稱壽畢歸期先報鄭門西¶
　　和王道録韻其人嘗住茅山¶
兩首新詩墨色濃飄然逸氣有仙風藜床清夢飛為蝶¶
竹杖通靈化作龍商皓芝田雲更白葛公丹井水猶紅¶
他年勾曲尋真去㑹向松邉問小童¶
<pb:KR4e0065_WYG_006-2b>¶
勾曲仙山紫翠濃茅君出入跨天風髙林賣杏曽教虎¶
大鼎燒丹乞與龍瑶草種成連澗碧蟠桃看得滿林紅¶
何時來問長生訣還入羣羊覔牧童¶
　　雪禁體¶
彤雲埀地四茫茫微霰初零集下堂重壓竹梢還欲折¶
宻封梅蕋不能香氣凌盃酒渾無力凍澁琴絃已不張¶
擬學歐公吟白戰挑燈痴坐惱詩腸¶
　　再用前韻¶
<pb:KR4e0065_WYG_006-3a>¶
北風吹雪正微茫無間茅茨與畫堂留得暎書徧瑩潔¶
掃來煑茗更清香凍堅玉漏應難滴力勁雕弓不易張¶
只有㶚橋驢背客敲詩搜徧九迴腸¶
　　和黄體方伴讀雪中即事¶
凛凛隂風捲暮霞朝看庭樹總開花漁舟一葉迷煙渚¶
獵騎千羣踏晚沙淡抹牆腰疑月色旋添池面結氷華¶
乾坤萬象俱清絶何問陶家與党家¶
　　奉教和懷友詩韻¶
<pb:KR4e0065_WYG_006-3b>¶
南望停雲思有餘兩經霜葉落庭除故人一去長懸榻¶
驛使重來不寄書終日倚欄吟伐木何時對酒賦嘉魚¶
轉頭又近重陽節孰與登髙共把萸¶
　　和韻送陸員外¶
邂逅梁園始識君喜瞻眉宇勝空聞胷中泉石元無價¶
筆底珠璣迥不羣一曲離歌迷汴水滿襟歸興隔江雲¶
何時共貰金陵酒對景新題興更分¶
　　扈從鄭門迎駕¶
<pb:KR4e0065_WYG_006-4a>¶
萬里西來渡䟦提賢王親迓築沙堤曇花水冷蒼龍蟄¶
貝葉芸香白馬嘶郁郁彩雲髙捧日紛紛花雨净無泥¶
歸依大覺資王化更演洪恩及庶黎¶
　　和劉菊庄先生韻¶
中條西畔築髙亭夜讀林臯燈散星雨足小園催種藥¶
雪埋孤硯為窮經疎梅得月連窗白芳草和煙滿徑青¶
擬和小山招隠句他時把酒與君聽¶
家近王官舊有亭十年為客鬢星星心同陶令惟疎酒¶
<pb:KR4e0065_WYG_006-4b>¶
宗繼文中不續經俗子毎看雙眼白故人相對一燈青¶
挂冠欲買扁舟去說與沙鷗亦不聽¶
　　和黄伴讀雪意¶
彤雲水墨冩難工四野蒼茫一望中三麥正欣霑臈雪¶
千林先與戰東風昏昏淡月驚枝鵲漠漠飛沙失塞鴻¶
乘興有時佳客過莫教相對酒樽空¶
　　謝士烈送柴¶
三年為客住梁園兩眼昏眵雪滿顛詩好毎教髙士許¶
<pb:KR4e0065_WYG_006-5a>¶
家貧多得故人憐驅寒但恨樽無酒借煖今欣竈有煙¶
慚愧題書問餘用欲求蒭豆苦無錢¶
　　和體方立春日暄晴¶
春透簾櫳已解寒春盤相送擬追歡輕氷向暖難成凍¶
殘雪經銷不作團階下草芽方展緑枝頭梅子已生酸¶
袁安今有伸眉意莫作冬前故態看¶
　　送陳參政任滿赴京¶
佳政曽聞儗峴山名邦佐治笑談間官銜舊侍金鑾殿¶
<pb:KR4e0065_WYG_006-5b>¶
人物今聨玉筍班汴水放船氷已泮隋堤送别栁初攀¶
百寮祖帳東門盛冠葢朝天望早還¶
　　春雪¶
一冬天氣喜温温留作春寒故惱人宻灑紙窗疑是雨¶
旋鋪芳徑不生塵舞同栁絮能争巧飛入梅花竟亂真¶
賦罷兔園看霽景梁臺草色一畨新¶
　　題王審理山居幽趣圖¶
買得青山似畫屏石田茅屋稱幽情曉分竹色連窗碧¶
<pb:KR4e0065_WYG_006-6a>¶
夜送泉聲到枕清松下濕衣聞露滴溪邉倚杖看雲生¶
他年報答君恩重歸去重尋鷗鷺盟¶
　　春雨亭¶
儀封教官亭子好春雨題名意更深雲起逺山凝望眼¶
雨鳴孤枕又驚心紛紛草木生還足忽忽光隂老易侵¶
不為東臯農事喜一犂端直萬黄金¶
　　送通許張知縣考滿¶
繁臺草緑水流澌正是郎官考績期昔向斗牛占劍氣¶
<pb:KR4e0065_WYG_006-6b>¶
今騎齋馬勸農時雨餘梁苑花如錦風煖隋堤栁拂絲¶
比到神京春正好蓬萊宫殿碧參差¶
　　題臨清書臺圖¶
小溪春漲没沙汀竹樹連雲䕃草亭輕染麥光臨碧落¶
細研鵝緑冩黄庭芸香散帙秋熏蠧松火明窗夜讀經¶
好似瑶山西崦下諸峯相對玉為屏¶
　　送河南王府判考績¶
三年佐治住東周又及南轅報政秋千里暮雲迷汴水¶
<pb:KR4e0065_WYG_006-7a>¶
一簾疎雨别嵩丘鳯臺曉上留新句虎監春行訪舊㳺¶
料得歸期在初夏杖藜攜酒待仙舟¶
　　奉教詠白象¶
馴象安南産雪毛浮洋北貢壓神鰲行襄御輦隨仙仗¶
入衛皇宫聽舜韶皓彩想從銀渚浴穹形端似玉山髙¶
適來王㑹圖中見勢比騶虞意更豪¶
　　送黄先生裳歸嵩縣¶
終軍懷抱賈生才深閉衡門乆不開鶚薦兩從天外下¶
<pb:KR4e0065_WYG_006-7b>¶
鹿車今許隴頭回陸渾山好明如畫伊水波澄緑似苔¶
西望白雲親舎近滿襟歸興不須哀¶
　　别汴城諸友¶
三載王門老曳裾文章鄙俚世情疎病多傍肆常求藥¶
視短停燈乆廢書報主壯心空磊落向人别意謾躊躇¶
他年相憶知何處淚灑黄河遡汴渠¶
　　思親處為孟叙倉代作(張氏/)¶
夷山孝子思親處正是江南親望時碧岫萬重連海徼¶
<pb:KR4e0065_WYG_006-8a>¶
白雲千里落天涯慈闈乆别寧無夢客舎紓情只有詩¶
逺道絶音心更苦年來觸目總成悲¶
　　承顔堂為瞿述作¶
孝子愉親供色養承顔新冩墨浮光座間共喜雙椿壽¶
庭下重瞻五桂芳綵服舞嬉春正好白華樂頌日偏長¶
武林千載清槐路㑹見賢孫構肯堂¶
　　簡臨潁大尹馬文隆¶
三載王門老教官授經日日近金鑾麝飄金墨詩情好¶
<pb:KR4e0065_WYG_006-8b>¶
蟻泛宫壺酒興寛老去毎生鄉土念歸來端為故人懽¶
何時策杖瑶峯下閑共雲山賦考槃¶
　　南行留别¶
五月南行道路長黄埃滿面汗流漿入淮四望山如米¶
過潁三程水似湯老去不堪鞍馬倦客行端為簡書忙¶
回頭却憶金門樂白紵烏紗坐晚凉¶
　　甘泉亭為徐儀賓作¶
開國名臣忠孝家靈泉湧出潄雲牙香浮翠甃清涵玉¶
<pb:KR4e0065_WYG_006-9a>¶
冷浸銀床碧露沙恩重王庭分徳澤祥開戚里永年華¶
自今百世同霑溉福慶源源豈有涯¶
　　龍江送别圖¶
雲霽天街生晚寒賢王鶴駕從千官珠璣争璨文章麗¶
花蕚相輝兄弟懽玉勒馬回風日好錦颿船放水雲寛¶
化成一代天倫厚傳共周詩永不刋¶
　　望雲思親圖¶
白雲天際閑舒巻却似揺揺行子心雲氣有時還變滅¶
<pb:KR4e0065_WYG_006-9b>¶
子心無日不登臨髙林度過含疎雨逺岫飛迴落晚隂¶
不羡梁公為令子但存忠孝古猶今¶
　　送夏典儀丁艱回金陵¶
梁園嵗晚仍奔赴清血霑襟誦蓼莪鄉訃數行心已折¶
家庭千里夢先過冶亭山暝蒼烟合采石江空落木多¶
此去䝉恩借才俊促歸南陌待鳴珂¶
　　雪夜聨詩圖(徐旭楊景華黄體方/)¶
三子清標骨已仙要將大雅繼唐賢詩吟栁絮春風外¶
<pb:KR4e0065_WYG_006-10a>¶
人在梅花夜月邉光奪蘭膏微有暈氣凌茶竈濕無烟¶
想應一榻團欒處絶勝山隂訪戴船¶
　　送孫克讓赴京¶
梁王臺下分攜處疋馬行吟日暮時囊槖半藏青李帖¶
簡編重補白華詩金壺賜酒浮香蟻彩筆生花㸃玉螭¶
想到京華未殘臈好音莫遣寄來遲¶
　　静熙軒為伯振教授賦¶
逸客林居更闢軒開軒時復看雲眠偶來碧澗攜明月¶
<pb:KR4e0065_WYG_006-10b>¶
閑弄枯桐作響泉松火夜窗揺絳影木香晨榻散青煙¶
客來相對無塵抱共説南華第二篇¶
　　陵陽春曉圖為審理賦¶
陵陽山下林亭好更有髙人為卜隣幾箇修篁鳴翠雨¶
一溪流水隔紅塵靈尨過磵能迎客幽鳥到窗如唤人¶
一住梁園驚嵗月春來頓覺夢歸頻¶
　　赴任亷州教授别臨穎教諭張朝宗司訓丁宗岱¶
别館傷心雙淚連畏途南去幾扶顛杳如萍水家何在¶
<pb:KR4e0065_WYG_006-11a>¶
縱有鱗鴻信不傳七十歸來如隔世八千行到已經年¶
城南記取分襟處他日相逢是偶然¶
　　南行赴合浦别臨潁知縣朱士容¶
南來六月别京畿邑宰賢明更可依仕路白頭如我少¶
世途青眼似公稀蠻江波浪何時到嶺海風烟甚日歸¶
來嵗中秋明月底與誰把酒共清暉(時中秋前/一日作)¶
　　送故人韓士林北上¶
少年鞍馬事弓刀闗塞風塵變二毛午夜謾彈豪士鋏¶
<pb:KR4e0065_WYG_006-11b>¶
一寒誰借故人袍新豐遣興惟沽酒澤畔行吟秖命騷¶
此去周南莫留滯金臺重築待英髦¶
　　舟中望廬山¶
宫亭風静鏡光平回望匡廬翠靄凝寳劔揷天青玉立¶
香爐照日紫烟升侵雲鳥道還通谷隔水僧房秖見燈¶
擬向中峯看瀑布生憎髙岫白雲興¶
　　登吳城山望湖亭¶
遷客登臨暫艤船吳山絶頂出風煙豫章南去帆衝雨¶
<pb:KR4e0065_WYG_006-12a>¶
彭蠡西來浪接天髙士置芻思孺子華亭留句憶坡仙¶
當時石砮今何在空向神祠一惘然¶
　　贈陳仲寛劉嘉善二賢者¶
藉甚才名英妙年江湖何幸得同船清時未許公藏器¶
晚嵗翻令我着鞭人物一雙真白璧文章百選中青錢¶
他時邂逅逢知已一薦雲衢上九天¶
　　送監稅李公考績¶
幾年攜杖看山心回首離情滿素襟畫蠲衝開江水緑¶
<pb:KR4e0065_WYG_006-12b>¶
𤣥猿啼斷越山深長干沽酒臨風酌采石題詩對月吟¶
復職歸來春欲半梅闗花盡已成隂¶
　　欝林州道中¶
一生夢不到亷州七十方知事逺㳺山接蒼梧從北去¶
水通合浦向南流鬼門闗外人行少(在北流/縣南)海角亭邉¶
客過愁只有鶬鵞似鄉舊數聲呌斷瘴雲秋(北方飛鳥/雖鴈不過)¶
(嶺南惟鶬/鵞至焉)¶
　　題郝陵川瓊花賦後¶
<pb:KR4e0065_WYG_006-13a>¶
后土祠前春未歸揚州城下塞鴻稀仙人種玉雲迷洞¶
使客揮毫露濕衣共道肝腸如鐵石誰知咳唾有珠璣¶
茂陵屬國詩雖好空向羊羣看雪飛¶
　¶
　¶
　¶
　¶
　¶
<pb:KR4e0065_WYG_006-13b>¶
　¶
　¶
　¶
　¶
　¶
　¶
　¶
　梁園寓稿巻六¶
